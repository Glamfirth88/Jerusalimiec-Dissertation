

HARANGUE DE MICHEL L HOSPITAL, CHANCELIER DE FRANCE, À 
L'ASSEMBLÉE DES ÉTATS -GÉNENAUX, ASSEMBLÉS A 
SAINT > GERMAIN - EN - LAYE, LE 26 AOUT 1561. 
M sssisons, Le commencement de la diversité de la reli- 
gion a esté de l'an 1517 ou 1518 du temps de 
la croysade, que le temps estoit plus dissoleu 
qu'il n'avoit jamais esté auparavant; et Dieu, 
ne nous voulant laisser perdre, frappa à la porte 
pour nous semondre d'un amendement, lequel 
ne s'estant faict, la diversité de religions a creu 
de temps en temps, et de règne en règne, jus- 
ques à présent, quelque résistance que l'on y 
ait faict par le feu ou par le glaive, qui ne sont 
pas les armes dont l'on a deu user en telles 
choses, mais plustost y procéder par ung amen- 
dement de vie, par la résidence et prédication 
des évesques et pasteurz, et par le soing des curez 
sur leurs troupeaux. Et par ainsi , Dieu n'estant 

4a HARANGUES. satisfaict ni appaisé , il ne fault pas trouver es- 
trange si les choses vont de mal en piz, veu 
qu'aux hérésies anciennes, les graves, dignes et 
vertueuz évesques ont résisté le plus qu'ilz ont 
peu. 

À présent on veoit combien il y a de différence 
d'eulx à ceulx qui tiennent leur place, voulant 
ung chascung applaudir à son pesché, et ne se 
laisser conduire à ung seul amendement et ré- 
formation de vie. 

Ceulx de la nouvelle religion ont prins plus de 
hardiesse de se manifester du temps du régne du 
roy présent, pour son bas aage, qu'ilz n'avoient 
faict auparavant. Ce que Dieu a permiz pour tous- 
‘jours nous travailler davantaige, n'ayant rien faict 
de ce qu'il a vouleu de nous pour nostre amen- 
dement; à quoy tout ce que nous veoyons de ca- 
lamitez et divisions, nous doibt conduire, si nous 
ne sommes bien aveuglez. 

Ceulx qui conseilleront au roy de se mectre 
tout d'ung costé, font autant que s'ilz luy disoient 
qu'il print les armes, pour faire combattre les 
membres par les membres, à la ruyne du corps; 
et vouldroit bien scavoir quelz sont les capi- 
taines, soldatz et gens de guerre que l'on voul- 
droit bailler pour une telle exécution, et quelle 
scureté l'on se pourroit promettre en l'événe- 
ment. Oultre qu'il n'v à personne qui ne con- 

HARANGUES. 443 fesse que la victoire ne sçauroit estre que dom- 
mageable, quelque part qu'elle peust cheoir: 
celuy qui est esgal contre les deux parties, s'y 
comportant sans passion, est celuy qui se pro- 
pose et suit le meilleur chemin, et celuy qui 
n'empesche poinct qu'on ne punisse les malfai- 
teurs. 

Messieurs, le roy nostre souverain seigneur 
vous a mandez pour prendre conseil et advis de 
vous sur les troubles et divisions qui vous sont 
trés cogneus en ce royaulme. Dieu vous face la 
grace de luy donner advis, non selon la pru- 
dence humaine, mais selon la sagesse de Dieu ; 
car il est écrit: Dissipat Deus consilia gentium , 
c'est-à-dire qu'il renverse le conseil de ceulx qui 
ne sont guidez et conduits par sa crainte et vé- 
rité, mesmement menez par le discours de rai- 
son humaine. 

Dieu face aussi la grace au roy de pouvoir 
scavoir eslire ce qui sera de meilleur, d'autant 
que Deus Judicium Regi dat. Le roy vous a choi- 
sis de toutes ses courts de parlement, et pouvez 
dire que vous avez esté esleus des esleus ; advi- 
sez de respondre à l'attente que le roy a de vous, 
au lieu que vous tenez , et à la dignité de ceste 
assemblée, guidans vos adviz par la parole de 
Dieu, et les approuver à la touche de la révé- 
rence de nostre Seigneur Jésus-Christ. Aultre- 

444 | HARANGUES. ment vous n'offenserez seulement le roy, mais 
encore vous, messieurs, d'autant que malum 
consilium est consultori pessimum. 

. Or, pour venir à la matière, je vous feray 
discours du passé; vous cognoissez le présent, 
et par là pourrez mieulx délibérer pour pourvoir 
à l'advenir. Vous scavez les troubles qui tra- 
vaillent tous sexes, hommes et femmes, jeunes 
et vieils, nobles et roturiers, riches et povres, 
et en tous lieux, non-seulement de ce royaulme, 
mais encore dans mesme ville, mesme maison 
et mesme lict. 

Pour lesquelz appaiser, il vous souvienne de 
l'ordonnance qui feut faicte à Amboise, conte- 
nant l'abolition de tous ceulx qui s'estoient 
trouvez assemblez; ce qui feut faict par trés 
grande raison, d'autant que le roy scachant 
que le nombre en estoit grand, il ne vouloit 
point leur donner occasion, par désespoir, de 
prendre ou retenir les armes: toutesfois par def- 
fiance ou aultrement, les troubles ne cessoient. 
A cause de quoy, par nouvelles lettres dépeschées 
à Romorantin, le roy iuterdict la cognoissance du 
crime d'hérésie aux prélatz, et avec port d'armes, 
sous grandes peines, et en attribuant de cela 
cognoissance aux présidiaulx. 

Toutesfois , entendant que les assemblées con- 
tinuoient tousjours de plus en plus, deffendit , 

HARANGUES. 445 par édict dépesché à Fontainebleau, toutes as- 
semblées illicites, sur peine de la hart, avec pro- 
hibition de ne rechercher aulcung en sa maison, 
et ne s'entre injurier ; toutesfois cela ne fict en- 
core cesser les assemblées, et tomba l'on en 
débat sur l'interprétation de ce mot illicites. 

De sorte que les judges, tant subalternes que 
souverains, envoyérent vers le roy pour en sça- 
voir l'interprétation. Par aprés feut faict une as- 
semblée à Fontainebleau de plusieurz princes du 
sang , seigneurs du conseil privé et chevalierz de 
l'ordre, ou en présence du roy et de la royne sa 
mere , [eut concleue l'assemblée des estatz de 
l'église gallicane. 

Depuis l'on commença d'assembler forces, et 
mener genz de guerre à Orléans: vous sçavez 
quelle issue Dieu y a donnée. Estant le roy 
nostre souverain seigneur veneu à ]a couronne, 
à la resqueste desdicts estats, ont esté faictes 
grandes et belles ordonnances concernant tant 
la justice que la religion, en ce que la police le 
requiert. Et le roy estant reveneu de Reims , oü 
il estoit allé pour estre sacré à la facon accoustu- 
mée, à Paris, en présence du roy de Navarre, 
princes du sang, gouverneurs et seigneurs du 
privé conseil en sa court de parlement , mit en 
délibération ce qu'il veult maintenant estre pro- 
posé; ct luy feust donné advis , qui feut rédigé 

446 HARANGUES. par exprez en forme d'édict, et publié de don- 
ner abolition générale de tout le passé; dé- 
fendre les assemblées publiques, et aussi les 
privées, où l'on administreroit les sacremens en 
aultre forme que l'on a accoustumé en l'église 
romaine. 

Par où l'on veoit que jusques icy on a tenté 
toutes les voyes qu'il a esté possible, tant 
doulces que aspres. L'assemblée des évesques 
n'a peu apporter le fruict que nous en désirions, 
et peult-on veoir que les ministres du roy, les- 
quelz plusieurs faussement calomnient, sont 
exempts de toute coulpe, ayans faict tout ce 
qui estoit en eulx pour contenir le peuple en 
paix et tranquillité. 

Je sçays bien que l'on me dira que ces édicts 
estoient beaulx et saincts , mais que la faulte est 
qu'ilz n'ont pas esté observez. Je me doubte, 
messieurs, que ceste objection ne tombe sur voz 
testes , d'autant que c'estoit aux judges, et prin- 
cipalement à vous qui tenez le premier lieu, de 
les faire garder et observer. Peult-estre que vous 
me direz que n'avez pas la force et le pouvoir, 
peult- estre que vous direz vray; de ma part, je 
cognois que ces choses ont esté conduictes par 
l'ordonnance et judgement dé Dieu, lequel est 
merveilleusement jalouz et ennuyeuz de son 
honneur et service, et accoustumé lorsque nous 

4 

HARANGUES. 447 sommes adonnez à tous vices, et avons aban- 
donné son obéissance , user de semblables sen- 
timens pour nous réunir à son deu service. 

Nous scavons que lorsque ce différend com- 
menca, qui estoit en l'an cinq cens dix-sept 
ou dix-huit, l'on estoit en ung siécle plus cor- 
rompeu et dépravé qu'il estoit possible; Rome 
pleine de vices, ce royaulme soubz ung roy jeune, 
qui depuis a esté trés grand prince, et toutes 
délices et voluptez. Le roy Henry d'Angleterre 
estant alors en sa grande jeunesse, ne se con- 
duisoit pas mieulx. 

Toutesfois, au lieu de nous amender et chas- 
tier, nous sommes endurcis davantage, et avons 
aussi veu que ce différend de la religion a tous- 
jours coureu; car, ayant commencé du temps du 
roy Francois, en bien peu de personnes, comme 
du Barquin à aultres, il est plus augmenté du 
temps du roy Henry, et encore accreu davantaige 
du temps du roy Francois dernier, et à ceste 
heure, est veneu si tres avant, qu'il n'est pos- 
sible de plus. 

Je scays bien que l'on me dira que la con- 
nivence, de laquelle on use, en est cause. Vérita- 
blement de ce temps, pour la jeunesse de nostre 
roy , plusieurs sont plus prompts à soy manifes- 
ter, qui se tiendroient cachez et couverts ; mais 
Dieu, qui a permis ces divisions, a aussi ordonne 

448 HARANGUES. pour nostre roy ung enfant à notre chastiment. 

Il y en a qui disent, que le roy se debvroit 
monstrer estre d'ung costé ou d'aultre, et que, 
par là, on pourroit appaiser la division; qui est 
aultant, en mon jugement, que dire, que le 
roy, sestant déclaré d'ung costé, debvroit assem. 
bler une armée pour ruyner l'aultre: chose qui 
est non seulement répugnante au noi de chres- 
tien, que nous portons, mais à toute humanité. 

D'avantaige, que nous pouvons nous promettre 
de l'issue de la victoire, qui est en la main de 
Dieu? Et encore de quelz gens de guerre com- 
poserons-nous nostre armée? Telz, que nous 
cuyderons estre de nostre costé, tant capitaines 
que soldatz, seront peult-estre du party contraire. 
Et, encore qu'ilz soient de mesme religion que 
nous, je ne scays comment l'on les pourroit 
faire combattre, quand ilz verroient de l'aultre 
costé, ou leurs péres, ou leurs filz, ou leurs 
fréres, ou leurs femmes, ou leurs plus proches. 
Et, en oultre, la victoire, de quelque costé 
qu'elle feust, ne pourroit estre que dommageable 
tant aux vainqueurs qu'aux vaincuz, tout ainsy 
que si les parties du corps se défaisoient l'une 
l'aultre. 

Par adventure, cela pourroit avoir lieu en une 
républicque ; mais en ung royaulme, qui consiste 
en l'obéyssance d'ung seul, nous n'y pouvons en- 

HARANGUES. 449 durer ces partialitez. Ce n'est donc pas que le 
reméde que nous cherchons; mais il est besoing 
de amender nos vies, et chercher de satisfaire à 
Dieu : regardons comment, et par quelz person- 
nages Dieu a deffendu son église contre les an- 
ciennes hérésies arriennes et aultres; nous trou- 
verons que ce a esté par ung sainct Ambroise, 
sainct Chrysostosme et sainct Hylaire, desquelz 
faisant comparaison avecques les évesques de 
nostre temps , nous cognoistrons combien nostre 
église est mal deffendeue. 

Je n'ignore pas que l'on m'opposera que je 
veulx , de rechief, mettre en délibération ce qui 
a esté ja proposé et décidé, tant par assemblée 
des évesques faicte à Poissy, que par l'adviz de la 
court de parlement, oü estoient le roy de Na- 
varre, princes et aultres. À quoy je réponds que 
je ne veux mettre en dispute les controverses de 
la religion , en appartenant le jugement auxdictz 
genz d'église, qui a esté traicté à Poissy; mais 
seulement ce qui appartient à la police, pour 
contenir le peuple en repoz et tranquillité. 

Quand à l’édict faict suivant l'adviz de la court 
de parlement de Paris, fault considérer qu'il y a 
deux sortes de loyx : aux unes, l'on ne peult des- 
roger sans contrarier aux ordonnances de Dieu, 
et celles-là deineureront inviolables ; aultrement 
seroit renvoyer Dieu à la garde-robbe , pour ung 

FT. 29 

450 HARANGUES. temps, et ne sait on sil vouldroit revenir, quand 
on le rechercheroit. 

Tous estatz et républicques sont entreteneus 
et conservez par l'observation des loyx; et le 
mespris et violation d'icelles leur apporte ruyne: 
lesquelles se perdent, ou tout à ung coup, ou 
avecque longueur de temps, et peu à peu. Tout à 
coup est perdeu le royaulme de Hongrie par 
l'invasion du Turc; peu à peu se ruynent les 
estatz, quand l'on mesprise aujourd'huy une loy, 
demain l'aultre : de sorte que, à la fin, l'estat se 
trouve sans loyx, qui sont les fondemens des 
républicques. 

Et ainsy quand l'on oste tantost une tuile, 
tantost l'aultre, à la fin la maison se ruyne ; de 
mesme la continuation du mespris des loyx ap- 
porte éversion de l'estat. Il y a d'aultres loyx qui 
sont comme indifférentes , et despendent de la 
grace et bienfaict du prince; celles-là peuvent 
estre relaschées sans danger : d'ailleurs les loyx 
se abrogent souvente fois par ung taisible con- 
sentement, comme ceste-cy, laquelle a esté re- 
jectée ; de sorte que jamais n'a esté en usage. 

D'avantaige, jacoit que en soy elle feust juste 
et raisonnable, si est-ce que l'expérience a 
monstré qu'elle estoit impossible. Et, à ceste 
heure, je deschargeray les juges de ce que je 
leur avois miz sus auparavant. Il ne fault consi- 

HARANGUES. 451 dérer seulement si la loy est juste en soy, mais 
si elle est convenable au temps et aux hommes 
pour lesquelz elle est faicte. 

Il me souvient que Cicéron accusoit Caton de 
ce que, estant en ung siècle si corrompeu, néant- 
moins en ses opinions , il estoit si droict et si 
roide, comme s'il eust vescu en la république de 
Platon. Il fault toujours considérer que la loy 
soit proportionnée aux personnes comme le sou- 
lier au pied. Ainsy cest édict , en soy , est beau, et 
l'expérience a monstré qu'il estoit impossible. 

Tout ainsy que les navires que Démétrius 
avoit faict bastir estoient beaux à voir, et y ac- 
couroit on pour les regarder; mais non com- 
modes à la navigation. L'on dira que l'on a mis 
en délibération plusieurs fois une mesme chose, 
pour, à la fin, obtenir ce que l'on désiroit; mais 
il n'est pas ainsy. Ains, comme le malade cherche 
tous moyens de remède pour obvier à nos maulx , 
je dys cecy , pource que plusieurs me pourroient 
calomnier comme ils font. Je leur diray, comme 
dict ung bon évesque ( du nom duquel il ne me 
souvient), qui avoit les cheveux et la barbe 
blanche, comme moy , quelques- ungs qui mes- 
disoient de luy, et dict, touchant sa barbe : Cin 
heec liquefacta fuerit, lutum fiet; c'est-à-dire, 
que quand ilz auroient changé, ilz auroient peult- 
estre piz. 

20. 

45a HARANGUES. 

Et, ne pensons pas qu'il soit difficile d'y re- 
mesdier: j'oserois dire que nous ne fusmes ja- 
mais en meilleure commodité. Nous avons, 
graces à Dieu, paix avec nos voisins, et avons 
Dieu prés de nous; car il s'approche de celuy 
qui est affligé, et, en nous travaillant ainsy, 
monstre qu'il a soing de nostre salut. Combien 
de genz pensez-vous qui depuis ces troubles se 
sont amendez et corrigez de leur mauvaise vie? 
J'en congnois plusieurs. 

Il y a des gens d'église qui, oyant que l'on se 
plaignoit de leurs grandes richesses , ont apper- 
ceu le danger ou ilz étoient, que l'on se plai- 
gnoit de leurs vies, ont laissé leurs concubines, 
comme il est escript : Dedit eos Deus in derisio- 
nem gentium , ut converterentur et salvi fiant. 

À cause de quoy, le roy veult que luy don- 
niez adviz , s'il permettra les assemblées ou non. 

Le roy ne veult point que vous entriez en 
dispute quelle opinion est la meilleure ; car il n'est 
pas icy question de constituendá religione, sed 
de constituendá republicá ; et plusieurs peuvent 
estre cives , qui non erunt christiani : mesme l'ex- 
communié ne laisse pas d'estre citoyen. 

Et peult on vivre en repoz avec ceulx qui sont 
de diverses opinions, comme nous veoyons en 
une famille, oà ceulx qui sont des catholiques ne 
laissent pas de vivre en paix, aimer ceulx de la 

HARANGUES. 453 religion nouvelle, comme l'on dict que vitia 
uxoris aut sunt tollenda , aut toleranda. 

S'il y a aussy quelque chose de particulier qui 
concerne les provinces d’où vous estes, vous le 
pouvez faire entendre au roy, et dire tous aul- 
tres moyens que vous y considérez estre com- 
modes pour appaiser la religion. 

Mais , je vous prie, messieurs, considérant les 
affaires du roy, qui est empesché ailleurs, ne 
dire rien qui ne soit à propoz , et tascher plustost 
à bien dire, que longuement et avec ornement. 

Le lendemain 27 août, Jacques Bretagne, pro- 
cureur- général en la chancellerie, et vierg (1) de 
la cité d'Autun , porta la parole au nom du tiers- 
état. 

Il remercia la reine-mere et le roi de Navarre 
d'avoir terminé leur contestation, relativement 
à la régence, à laquelle ce prince avait bien 
voulu renoncer. Il retraca ensuite, sans nul mé- 
nagement, les désordres du clergé, auquel il 
reprocha son ignorance. Les pasteurs, au lieu 

  (1) Le maire d'Autun prenait jadis le titre de vierg, que 
les étymologistes et la tradition du pays font dériver de 
vergobret, qui, suivant César, était le titre du premier 
magistrat de la ville d'Autun. 