

HARANGUE AL PARLEMENT DE PARIS. Le 7 septembre 1560 Cou RD HUY , monsieur le chancelier de France 
messire Michel l'Hospital, chevalier, est veneu en 
la court; suivy des sieurs archevesque de Vien- 
ne (1), et évesque d'Orléans (2), conseillers du 
roy en son conseil privé; maistres Martin Fumée, 
Yves Rubay et René de Bourgneuf, maistres des 
requestes de l'hostel dudict seigneur, et a dict 
à ladicte court, toutes les chambres assemblées, 
qu'il y estoit venu de sa part, pour entendre d'elles 
s’il y avoit quelque chose appartenant à la justice, 
en quoy il la peust favoriser: aussi chargé du 
roy dire autres choses, les unes concernant l'es- 
tat universel , les autres le faict des princes ; ne 
le fera long, parce qu'ilz sont assez empeschez 
pour les arrestz qui sont ce matin à prononcer 
    (1) De Marillac. 
(2) De Morvilliers. 

348 HARANGUES. pour le faict de l'estat. Ledict seigneur (le roi) 
veneu dernièrement à Fontainebleau, délibéra 
pour donner ordre aux principaulx affaires, y 
faire assemblée des gens de son conseil privé, 
ses grands officierz, connestable et mareschaulx 
de France, chevaliers de son ordre et aultres 
grauds seigneurs; cé qu'il a faict. L'assemblée 
a esté grande et de grands personnes; a miz en 
délibération, principalement quelz moyens y 
avoit pour appaiser les séditions de ce royaume. 
La délibération a esté telle, que tous d'une voix 
l'ont trouvé bonne. Croyt que Nostre Seigneur y 
a assisté ; les prie que les effects s'en ensuyvent. 

Ladicte court l'a entendeue; car ja elle est 
publiée , que l'on assemblera les trois estatz le 
dixième de décembre prochain; et au x janvier 
ensuyvant, le concile, s'il est possible, univer- 
sel, sinon national. Vouldroit pouvoir répéter 
les zelle, affection, prudence et saigesse de ceulx 
qui y ont assisté. Ladicte court a peu entendre la- 
dicte délibération; mais non les causes et moyens 
déduitz pour icelle. Le roy, veoyant les émotions 
procéder à cause de la religion, parce que ceulx 
qui les font se couvrent de ce manteau , chascung 
de sa part a la religion en la bouche, a pensé 
satisfaire à ceulx qui veulent ung establissement 
de religion; n'a poinct veu de meilleur moyen 
que le concile, par lequel sera congneu ce à quoy 

HARANGUFS. 349 se fauldra arrester. Fault du temps pour se pré- 
parer; par quoy a fallu mestre ledict concile 
apres les estatz qui pourverront à toutes plainctes 
et doléances des subjectz. Sont composés des 
trois estatz, qui y comparoistront par leurs dé- 
putez. Chascung y pourra parler, et sera ouy 
librement devant le roy : le tierz-estat, déduire 
ses gravesses et charges, l'oppression des gens 
d'armes ; la noblesse, la faulte de leur payement; 
l'église, ce qui la touche; et tous trois, la lon- 
gueur el faulte de la justice, et toutes aultres 
choses dont ilz se sentiront grévez; et leur sera 
pourveu ; le faict de la religion remiz au concile 
qui suit de prés: c'est le vray moyen pour con- 
tenter les subjectz. Ce nonobstant, veoyent beau- 
coup de genz meuz de mauvaise voulunté, qui 
sont encore en armes persévérans. Ne scait de 
quoy on les puisse contenter; car, si c'est pour 
la religion, le concile leur satisfera; si c’est pour 
aultre cause, les estatz y donneront ordre ; au 
moyen de quoy, on ne peult juger leur opinion, 
sinon plaine de maulvais vouloir. La religion ne 
leur apprend les armes, les deux remedes leur 
estant présentez; et ilz ne les posent. 

llz monstrent qu'ilz veulent mutationem re- 
rum. Si ce sont gens auxquelz il semble que la 
religion se doibve deffendre et augmenter par 
armes, comme autrefois a esté faict ; ores qu'il x 

350 HARANGUES. en ayt aulcuns en leur compaignie de ce zèle; par 
les advertissemens qu'ilz ont chascung jour de 
Rouen, Provence, Daulphiné et aultres provinces, 
qui ne sont en repos, que est ceste ville, laquelle 
est la plus paisible, in illis castris sunt perditi et 
egentes homines , qui tendent à s'esgaler avec les 
riches, et querunt novas tabulas, ou sont soldatz 
n'ayant autre moyen de vivre que la guerre; et, 
n'estant plus employez contre les voisins, la font 
aux amys. La discipline militaire n'est observée 
en France comme elle estoit à Rome, et est en- 
core en quelques pays, où, la guerre finye , les 
gens de guerre reprenoient leurs mestiers. Le 
Francois qui a une fois esté à la guerre, n'a 
plus de mestier. Y a es dictes compagnies sédi- 
tieuses, force bannis et canailles, qui tous se 
couvrent du manteau de religion. Si est ce qu'ilz 
ne sont luthériens, mais plustost sans Dieu : ne 
veulent vivre, en leurs maisons, ne hors, sub 
legibus , mais à la force. Quelle espérance peult- 
on avoir de telles genz , aultre que de confusion 
et pillerie? Si la victoire estoit de leur part, en- 
core qu'il y eust quelques-ungs, et les chefs, 
qui eussent aultre volonté, ilz ne pourroient 
estre maistres de ceulx qu'ilz conduysent: n'ayant 
argent, les fauldroit recompenser sur les vaincuz 
et les riches; demoureroient lors les auctheurs 
des émotions sans pouvoir, ne auctorité d'em- 

HARANGUES. 351 pescher le mal. Les exemples sont veus es his- 
toires, et, de nos jours, chez nos voisins. Nos 
majeurs les ont souffertz. Seroit icy dict mal à 
propos, n'estoit qu'ilz sont conseillerz du roy, 
et, comme telz, leur veult bien faire entendre 
que ledict seigneur y a pourveu et miz bon or- 
dre, pour la force, sans que l'on puisse espérer 
que les inconvéniens adviennent, en sera aisé- 
ment le maistre. Mais si on peult réduire, par 
admonestemens, ceulx qui ne se sont encore dé- 
clarez, ce sera le meilleur; et, pour que ceulx 
de ceste compagnie tiennent lieu, sont regardez 
et honorez ; et la pluspart, maintenant, s'en ira 
en diverses provinces ; sont in coroné et circulis. 
Ce que chascung d'eulx dict, soit à table ou ail- 
leurz, est observé par le peuple, qui a regard à 
eulx et s'y arreste; ne le dict sans propoz : les 
prie les prendre en bonne part. Est veneu jus- 
qu'aux oreilles des plus grands, qu'il y en a, en 
ceste compagnie , et aultres de la justice , qui, 
au lieu d'appaiser les séditions , comme ilz 
dussent , les excitent en paroles qu'ilz jectent à 
table et ailleurz. Fault estre modéré. Combien 
que la pluspart de cette dicte compaignie n'ait 
besoing d'admonestement, ne laisse de l'admo- 
nester, prier et exhorter ung chascung d'icelle, 
de ne tenir langaige qui puisse servir de scan- 
dale, ou confirmer les séditieux en leur opinion; 

352 HARANGUES. ains tenir propoz aydant à contenir les maul- 
vais. Y a eu plusieurs rapports faits au contraire. 
Si le roy et son conseil estoient aisez à les croire, 
en eust ja esté faicte quelque démonstration. 
Espère que, à ceste Saint-Martin prochaine, 
qu'ilz seront de retour, les affaires seront en 
meilleur estat, par la bonne provision du roy, 
et ayde qu'ilz auront, de leur part, miz à con- 
tenir les subjectz. Il y a beaucoup de genz qui 
interprètent toutes choses mal, et ont faict mal, 
leur profict de l'assemblée dernière faicte à Fon- 
tainebleau, en laquelle a esté ordonné que les 
évesques iroient résider en leurs éveschez, et les 
gouverneurs du pays, baillifz et séneschaulx , en 
leurs gouvernemens et offices; que les estatz et 
concile seroient teneuz pour appaiser doulcement 
les troubles; et ont estimé que, attendant ces 
provisions, on laisse vivre chascung à sa facon 
et appétit, qui n'est l'intention du roy et de l'as- 
semblée; mais, au contraire, que, cependant, 
chascung se contienne en la maniére gardée jus- 
ques icy, en ce royaume. N'a esté donné liberté 
d'introduyre nouvelle secte, ne impunité d'icelle, 
pour avoir renvoyé la congnoissance aux juges 
d'église. Ce qui sera ordonné es dicts estatz et 
concile, sera gardé, observé, et exécuté. D'icy 
là, le temps est court. Espere que Dieu leur fera 
cette grace. 

HARANGUES. 353 Quant aux édicts présentez, ne sont bourse 
dont le roi veille faire son proffict, sont tout 
faicts pour le bien public, et extirper les mé- 
chantes opinions ou procèz qui rongent scs sub- 
jects. 

L'ung pour oster l'ambition des juges, tant de 
la court de céans que des aultres parlements, les- 
quelz juges se rendent fort faciles aux affaires 
des seigneurz, oubliant celles du roy, a esté 
dressé selon l'intention de la court, quod est 
agere rem suam , pense qu'il luy sera agréable; 
il s'agit des évocations. 

Ceste compagnie a esté diffamée, non-seule- 
ment de ce temps, mais de plus loing; n'est qu'ung 
renouvellement des ordonnances anciennes, à 
quoy l'on doibt tenir la main. 

A la vérité, il arrive que l'intermission des 
mercuriales faict ung grand mal, et seroit bon les 
continuer. Ne fault prendre ce qui est proposé 
par les genz du roy et aultres dicts d'ung coeur 
ennemy, mais comme faulte des uns des aultres 
remonstrées. 

Scait qu'il y a en ladicte court, et aura tous- 
jours des empeschements. Y a esté conseiller, a 
failli comme les aultres, et estant homme, fail- 
lira en tous estats. 

À veu que quand estoit question de rapporter 
ung procèz pour avoir ung escu , chascung y es- 

I. 23 

354 HARANGUES. toit; mais quaud estoit question d'un affaire pu- 
hlique, personne n'y vouloit venir. 

Vouldroit qu'ilz demeurassent deux cents, veoir 
trois cents procez que la mercuriale si nécessaire 
qu'il fault laisser tous ces procez... la fault faire 
avec fruict. Est certain que justice est si bonne 
céans , que si ung conseiller y a ung procez , et a 
maulvaise cause, il est condamné ; mais cela n'est 
assez. Animadversio censoria a plus d'efficace, 
et garde qu'on ne vienne en justice. 

Ceste compagnie ne peult estre mieux chastiée 
que d'elle-même sans se tendre la main comme 
les aveugles. Ne sçauroit dire qu'il n'y a affaire 
si pressé que cela. 

L'aultre édict est des transactions. Prie la court 
ne penser tant aux subtilitez et disputtes de 
droict , qu'ilz n'advisent aux pays où nous som- 
mes et aux mœurs des subjects aiséz d'entrer en 
procèz et querelles, est escript long - temps à 
Gallia Candidior. Depuis que nous avons receu 
les loix, qui est environ trois cents ans, et pen- 
sions avoir trouvé ung grand thrésor, comme il 
estoit en bien usant, il est tourné en dommaige, 
en ruine, et donnant poison. 

La jeunesse envoyée estudier ez universitez et 
droict s'en retourne pleine de parafes de laix, 
sans scavoir comme il en fault user, peult dire 
qu'il y a plus de procèz au Chastelet de Paris 

HARANGUES. 355 que en toute l'Italie. Secare multas lites, ct em- 
pescher qu'il n'y ait autant d'incidents et pro- 
cez, plustost que de les expédier diligemment, 
sans regarder qu'ils ne nuisent. 

A quoy prie la compagnie travailler, et en ce 
qu'elle ne pourra empescher la naissance, les 
abréger; les instituteurs scavent qu'il y a trois 
moyens en droict de terminer les procez : res 
Judicata , jusjurandum et transactio. 

Laquelle transaction peult estre la plus agréa- 
ble, parce qu'elle est volontaire. Res sacra sit , 
sacrosancta velut Jusjurandum. Nature mesme 
enseigne aux hommes d'entretenir ce qu'ilz ont 
accordé; néanmoins la malice est tant acreue, 
que chascung joue en transigeant. 

ll y en a qui minuttent des lestres royaux 
pour rescinder la transaction. Et si l'on dict que 
par une transaction ung homme est déceu , aussi 
l'est-il souvent par sentence et serment. N'y a 
loy sainte que en particulier ne soit dommai- 
geable regardée par le législateur, ad id quod 
plerumque accidit. 

Ne le dict pour persuader la court, mais afin 
qu'elle entende le zèle du roy et de son conseil, 
faisant ces édicts pour diminuer les procez. 

Aussi, les hommes qui ont accoustumé lége- 
rement transiger en espérance de rescision, s'ilz 
veoyent que aisément on ne les rescindra, y ad- 

23. 

356 HARANGUES. viseront, se tiendront de garde de transiger ce 
qu'ilz ne voudront tenir. 

Si ladicte court croit qu'il y ait quelque chose 
à remonstrer, elle le pourra faire. Le roy et son 
conseil auront les oreilles ouvertes. 

L'aultre édict est des arbitraiges et compromis, 
chose semblable aux transactions. Est meilleur 
sortir des différends du gré des parties que par 
l'authorité des juges, qui, mettant hors l'amytié, 
les exécutions des jugements sont longues, se dé- 
partent ennemys. Quelque maulvais garcon va 
au. conseil, en trouve assez de maulvais. 

L'inimytié est continuée et perpétuelle avec 
consommation de temps et de biens. 

En a ung aultre qui concerne le faict de la 
marchandise, partaige et division des biens des 
parents. Est notoire que la marchandise est la 
richesse de ce royaume. 

Depuis que les constitutions de rentes ont 
esté en usaige , mesmement sur la maison de la 
ville de Paris, la marchandise a esté grandement 
diminuée. La foy observée avec les marchands 
faict la marchandise grande, laquelle s'en va, si 
la foy deffault. 

À Amiens, où il y a plus de richesses que 
toutes les villes de France, la foy maintient la 
marchandise: n'y a dix procèz. N'y a procu- 
reurs ni greffiers; sont appelés deux ou trois 

HARANGUES. 357 marchands pour juger leurs différends. La peine 
est l’infamie : celuy qui a failly de foy perd son 
crédit. 

Le semblable est à Venise et Constantinople, 
et aultres villes qui entretiennent la marchandise. 
Les aultres plaident avec cinquante escus, et la 
fin d'ung procèz est telle que la foy qui main- 
tient, et est le fondement des négociations, n’est 
plus comptée. 

A Lyon, y a conservateur des foires. Au com- 
mencement de son institution estoit ung bailly, 
homme de robe courte. Depuis, avec les juges 
sont mis advocats procureurs des siéges. Les mar- 
chands dudict Lyon font grande plainte de ceste 
forme de justice, et depuis trois ou quatre jours 
luy ont dict qu'ilz enverront une requeste pour 
supplier le roy, de la part de toute la nation, de 
faire suyvre cet édict. 

Aulcuns peuvent trouver estrange que l'appel 
en soit osté, et bien estoit prévu que l'on tou- 
cheroit ce point. Aussi, ladicte court peult pen- 
ser que l'on pourra dire, et pour estre grands 
juges d'appel, ilz favorisent souvent les appel- 
lations. Au Chastelet et aultres siéges chascung 
favorise son siége. 

Scait que l'appellation est nécessaire deffense ; 
les Romains l'appelloient pazronam libertatis; 
mais il y a quelques caz particuliers, ez quelz on 

358 HARANGUES. peult contraindre les subjects à vuider leurs dif- 
férends non sans appel, mais sans procèz; et 
sera chose utile de n'apprendre point aux mar- 
chands à plaider. 

À opinion qu'ilz jugeroient aussi bien que la 
court ; car en leurs affaires, ung grand Barthole 
seroit plus empesché qu'eulx. Scait tous les jours 
que les plus scavants recourrent ad peritos artis. 
En faict de sciences et aultre, on y a facon à 
part. 

Les marchands n'ont tousjours le notaire à la 
queue qui leur pourra apprendre à se juger eulx- 
mémes. Sera beaucoup amendé la marchandise 
touchant les partaiges et divisions d'entre les pa- 
rents et amys; ilz se peuvent et doibvent vuider 
sans faire forme de justice. 

L'édict ne parle des successions, qu'il fault 
laisser aux juges. Les loix familie erciscundæ 
et communi dividundo y ont ordonné arbitres 
et non juges; aussi n'y a grande difficulté de 
droict et plus de faict. 

Quand l'édict les contraindra passer par ar- 
bitres, seront plus abrégées, et l'amityé conti- 
nuée entre les parents. On veoit le palais plein 
de ceulx qui ont proximité de lignaige, plaidant 
pour le faict de leurs partages ou aultres divi- 
sions de biens. 

Se trouvent toujours ez familles quelques 

HARANGUES. 359 genz doctes, présidents, conseillers ou aultres 
magistrats de justice, advocats, et quelquefois 
des docteurs qui pourront estre choisis, ou les 
aultres arbistres aller au conseil à eulx. 

Aultrement les subjects se consommeront en 
procez de corps et de biens, et de haine immoi- 
telle. En Italie et ailleurz, pour les statuts 1) les 
subjects sont contraints à comprometre. 

Saint Paul trouve maulvais que les chrestiens 
plaident. Nous chrestiens, pour vuider nos dif- 
férends, ne debvons trouver déraisonnable de 
passer par arbitres. Ung mineur plaide vingt ou 
trente ans, et en trois Jours, il auroit raison de 
sa tutelle par la voie de l'édict. 

Toutesfois , s'il y a quelques remonstrances à 
faire, le roy l'entendra benignement. 

Il y a l'édict des Pareatis, qui n'a esté faict 
pour la court de céans, laquelle ne pesche in 
eo genere; mais y a trois ou quatre parlements 

  (1) Loi locale qui régissait certaines provinces ou certaines 
villes: on distinguait le statut personnel qui réglait le droit 
des personnes, et le statut réel qui réglait les dispositions des 
biens. Plusieurs de nos coutumes étaient appelées statuts ; 
ainsi, le code coutumier de la Normandie s'appellait statut 
normand. 'Toutes ces législations particuliéres de chaque 
province, de chaque ville n'existent plus. Un code uniforme 
régit maintenant tous les citoyens de la France, trop long 
temps divisée en pays coutumier et en pays de droit ecrit. 

360 HARANGUES. ez quelz on faict procez de Pareatis : à Thoulouse, 
Bretagne, Normandie et Grenoble, en y ay veu 
ung audict Thoulouse, qui y a duré six ans, en- 
gendrer infinis incidents. Non- seulement les- 
dicts procéz se font contre les parents, mais 
contre les officiers exécuteurs, quelquefois con- 
tre ceulx qui exécutent pour le roy. 

On y a veu des sergents travaillez, semble 
qu'ils ne soient à ung maistre; et si ung roy pou- 
voit, comme autrefois, administrer la justice 
souveraine par ung seul parlement , il le feroit. 
Les diverz parlements ne sont que diverses 
classes du parlement du roy. 

Est estrange que les uns empeschent l'exécu- 
tion des aultres... des juges subalternes y font 
des procèz. La raison veult que la peine soit im- 
posée par le parlement empesché sur celuy qui 
empesche. 

Si la court advise quelque aultre meilleur re- 
mede , il sera receu. Y a eu, au narré de l’édict, 
de l'erreur, nommant le grand conseil devant 
ladicte court, pour ce que, au dispositif, ladicte 
court est la premiére nommée. Ne print garde au 
narré, et néanmoins la faulte est aisée à rabiller. 

Davantaige a dict qu'il a par mémoire deux 
petits mots ; l'un concerne le président Combes. 
Prie ladicte court bien prendre ce qu'il en dira. 
N'a veu oncques compagnie plus affectionnée 

HARANGUES. 36: que celle du conseil privé du roy, pour conser- 
ver les authorités des arrestz et jugements de 
ceste court et des aultres parlements, et qui 
plus désire qu'ilz soient exécutez. 

Les anciennes ordonnances deffendent les 
lettres empeschant l'exécution des arrestz; mais 
Combes est président des généraulx des aydes de 
Montferrant , se pourvoyra au roy et à son con- 
seil privé. Par le rapport qui fut faict, convient 
qu'il estoit question de l'exécution d'ung juge- 
ment dudict conseil privé; y eust appel. 

Le sergent fust emprisonné. Veoyt qu'il n’y eust 
rien favorisé , ains y eust de l'aigreur et du mal, 
et fust maltraité; quoique soit , ladicte court des 
aydes est souveraine. Luy furent demandées 
lettres adressantes au grand conseil, pour cog- 
noistre afin de renvoy ; bien que ce soit chose 
ordinaire quand il y a différence entre deux 
cours souveraines. Refusa les lettres, parce que 
ladicte court des aydes estoit trop jeune pour 
combattre celle de céans. 

Fust advisé audict conseil que, l'information 
estant ez mains du rapporteur, seroit rapportée 
et veue audict conseil privé; et cependant que 
la court surseoiroit. 

Ledict Combes voulut essayer éviter le juge- 
ment de la court; et, pour aultres causes, différa 
présenter ces lettres. Ne scait s'il fust paresseux , 

362 HARANGUES. fust condamné en sa présence. Aprés, sans dire 
qu'il eust esté présent à l'arrest, vint audict con- 
seil ; vist que, au préjudice desdictes lettres, il 
auroit été condamné combien qu'il ne les eust 
présentées. Ce qu'il faisoit, les genz du roy s'y 
rencontrérent, remonstrérent la rigueur teneue 
en ung clerc du roy. 

Ledict conseil privé a veu quelque chose por- 
tant suspicion qu'il y eust de l'aigreur, non pas 
au dernier arrest, mais au premier, et que l'on 
avoit commencé par la queue: car n'y avoit 
qu'adjournement personnel contre luy décrété, 
et néantmoins à quinze ou seize sergents fust 
mené à la Conciergerie , qui est ignominie, veu 
son estat; et quand il y a intérest particulier, 
l'ordre proposé n'est trouvé bon : ne faict de 
compte que de la court desdicts généraulx (des 
aydes ). 

Mais on n'a pas accoustumé d'attacher aux 
présidents de ce qu'une compagnie faict, la sur- 
séance fust jugée, et que l'information seroit 
rapportée, présents les genz du roy. À bien veu 
le retentum qu'en comparaissant, ledict Combes 
debvoit estre certain qu'il le pouvoit exécuter 
lors de la comparition, non comme a esté pro- 
cédé. 

L'aultre faict concerne Desjardins, lieutenant 
de courte-robe de ceste ville, que le roy a voulu, 

HARANGUES. 363 combien qu'il feust convaincu luthérien, magis- 
trat, et de quelque concussion, estre remis en 
exercice de son office: ce qui a esté faict avec 
grande cause dont il ne peult plus avant parler. 
Y a quelques choses, lesquelles véritablement 
ont apparence d'estrangeté; et néantmoins elles 
sont faictes à bonne raison, que on ue peult dé- 
clarer cet exemple ne sera perpétuel. Prie la 
court se contenter que ce qui a esté faict, a esté 
scienter et prudenter factum ; et néantmoins elle 
a bien faict son debvoir au regard de Bertrand. 
Il eust lettres qui furent empeschées par la court: 
elle a peu veoir qu'il n'y a point eu de recharge. 
——— Le premier président a répondu que la court 
loue grandement Dieu de la bonne voulunté qu'il 
a donnée au roy, lequel elle mercye trés -hum- 
blement ; est preste luy rendre toute obéyssance, 
subjection et service, comme elle doibt. Ne peuse 
quil y ait eu président, conseiller, ne aultre 
officier d'icelle qui ait tenu propoz, à table ou 
ailleurz, tournant à sédition : car ladicte court est 
tant à la dévotion dudict seigneur, qu'elle faict 
ce qu'elle peult pour confirmer les subjects en 
son obéissance ; et, oultre son debvoir, cognoist 
tres - bien que, s'il advenoit du mal, ils seroieut 
les premiers qui en souffriroient. Au regard des 

364 HARANGUES. édicts, ilz ont esté délibérés pour la pluspart, a 
esté arresté qu'ilz seront ce matin publiés. Plus 
tost n'a esté possible, parce qu'ilz ont esté pré- 
sentéz depuis la my - aoust en la court, et esté 
longuement empeschés du procéz de du Faur. 
Au reste, deux sur lesquelz a esté advisé faire 
remonstrances qui sont dressées............. 
: Bertrand et Desjardins, ayant faict des cènes 
conventicules et baptesmes à la mode de Genève, 
estant convaincuz et officierz , par l'édict doib- 
vent perdre leurs offices. S'il n'est observé, n'en 
fault plus, et doibt estre révocqué. Advertie 
la court que Desjardins vouloit faire exécuter 
deux condamnez par luy pour vollerie, qui en 
appelérent à ladicte, et furent condamnez, l'ung 
à estre pendu et estranglé, l'aultre pendu soubz 
les esselles pour sa jeunesse: fust audict Des- 
jardins demandé pourquoy il exerçoit son office; 
respond qu'il a lettres missives du roy. Luy fu- 
rent faictes deffenses. Aprés il apporte permis- 
sion d'exercer par lettres-patentes, que la court 
a trouvées de pernicieuse conséquence, etc. 
N. B. L'un des deux édits que le parlement dif 
férait d'enregistrer était relatif à l'établissement 
des tribunaux de commerce. Le premier prési- 
dent, organe de sa compagnie, alléguait pour 