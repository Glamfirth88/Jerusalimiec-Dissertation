

HARANGUE DU SIEUR CHANCELIER L HOSPITAL, À L'OUVERTURE 
DU PARLEMENT. 
Du vendredy 12 novembre 1563. Mxssix vns, Je ne tiendray long propoz, parce que le temps 
ne le permet; aussi que vos mihi docendi non 
estis , sed admonendi. 

Prie prendre en bonne part ce que je diray, 
comme il vient de bonne volonté, et desire que 
ceste compaignie soit en honneur, tel que je 
prince et le lieu le requiert. Car c'est le soubve- 
rain ordre de justice du royaulme qui doibt servir 
d'exemple à tous aultres , suivant ce qui est dict : 
Ordo senatorius specimen esto ceteris, auquel 
chascung des aultres se doibt mirer, et souhaiter 
que soyez sans tache et macule, et louez sine. 
exceptione aliquá. 

. Fault que chascung, à part soy, considère 
que le roy vous a députez pour administrer la 
justice soubveraine, mettant en vos mains les 

86 HARANGUES. biens et les vies de tous ses subjects, ne faict 
aux aultres corps si grand honneur, ne donne 
si grand pouvoir. 

Car n'y a rien si royal que la justice bien 
.exercée. Pour ycelle àdministrer, les roys ont 
esté faicts, et n'ont receu des dieux, comme 
dict Homère , neque machinas, neque naves 
eratas ad expugnandas urbes, sed justitiam. 

Ce que nos roys , entre tous aultres, ont tous- 
jours recogneu. Les Romains ont monstré l'estude 
et amour des armes par leurs statues, que l'on 
veoit en habit militaire ; au contraire , nos roys, 
comme l'on veoit, en la salle de ce palais et aultres 
lieux, sont représentez en habit civil de paix 
et en robe longue, velut togati, démonstrant 
par là qu'ilz ont plus aimé la justice que l'art: 
aussy en leurs scels sont habillez en roys rendant 
la justice. 

Je ne parle seulement des roys, mais de tous 
les princes et seigneurs ordonnez de Dieu, les- 
quelz il n'y a rien dont ilz puissent tant estre 
louez que de la justice. 

Salomon avoit faict édifier de grands édifices, 
avoit assemblé grandes richesses, avoit la science 
et cognoissance de toutes choses ; et toutesfois 
il n'est de rien tant loué que de ses bons juge- 
mens. ; 

Daniel, semblablement, est célébré pour la 

HARANGUES. 87 femme accusée à tort, saulvée par sa prudence et 
jugement; nomen Judicum, a esté grand en 
toute nation. 

On sçait combien de temps les Juifs se sont 
contentez de leurs judges. 

» Tite-Live en ung lieu dict que consules et 
prætores ceterique. magistratus nomine Judicum 
censebantur. 

Jésus-Christ, voulant honorer ses disciples, 
leur promet qu'ilz judgeront les tribuz d'Israél. 
Fault recognoistre que le roy a de Dieu ceste 
grande puissance , et pensez que vous , qui l'avez 
du roy , non hominis judicium , sed Dei exercetis. 
Comme il est escript en vostre tableau , qui n'est 
à dire seulement: Ainsi que Dieu a toute puis- 
sance sur les hommes, les hommes ayent puis- 
sance sur ceulx de leur ressort. 

Mais aussy pour enseigner les hommes juges 
d'imiter Dieu, et judger comme luy sans passion, 
faveur ou acception de personne ; et ceulx qui le 
font ainsy sont appelés dieux. 

Dadvantage, fault penser qu'ilz exercent le 
judgement du roy, non le leur : pour ce, est 
soing tousjours le cognoistre. 

Ledict a prié qu'il soit prins en bonne part, 
parce que, en cela, quelquefois on fault. Si les 
roys commandent quelque chose qui semble in- 
juste , il y fault user de modestie, et prudence de 

HARANGUES conseil; non pas s'opposer à leurs volontez. Ainsy 
comme font les bons gouverneurs de navires qui 
ne vont droict contre le vent contraire, parce 
qu'ilz se perdroient, et ceulx qui sont aux na- 
vires, mais aóscondant ventis et tempestatibus. 
Ainsy doibt on faire: non s'opposer droictement 
aux volontez et commandemens des roys, les- 
quelz sont jaloux de leur puissance , sans vou- 
loir estre vaincuz. 

Mais doibt on user de remonstrances humbles 
et doulces dans ces caz, ilz ont teneus à les ouir et 
recebvoir. Seront facilement gaignez, si l'on en 
use ainsy; les judges s'en trouveront bien, auront 
leur amitié. | 

Ne les fault aigrir, ne repugner contre eulx, 
ni déplaire à ung jeune prince, qui se soubvient 
de toutes choses quand il est grand. Il est com- 
paré à ung cheval noble, généreux et gaillard, 
qu’il fault flatter; c'est-à-dire qu'il fault l'avoir 
par doulceur, et qui le rudoye en receoit des 
coups de pieds, comme dict Horace: 

Cui male se palpare recalcitrat , undiqué tutus. Les princes de ceste sorte veulent estre ré- 
vérez et honorez, et que l'on vienne à eulx en 
doulceur et humilité. En cecy la court a intérest, 
parce que tousjours les princes ne font les choses 
avecque raison; mais quelquefois par mauvais 

HARANGU-ES. 89 advertissemens et importunitez des flatteurs, qui 
ne mettent que le beau au devant. Y a choses 
mauvaises commandées procédant d'erreur de 
faict, qui tombe sux ung chascung, sont faciles à 
corriger quand on les faict entendre au prince 
et à son conseil, auquel y en a plusieurs bons, 
qui seroient fortifiez par lesdites remonstrances ; 
et par l'aultre voie, ilz sont empeschez de l'ef- 
fect de leur bonne volonté. 

En quoy l'intérest du roy et de ses subjects 
est, auque] vous tendez comme eulx. Ne le dict 
comme homme fort expérimenté auprés des 
princes, pour le peu de temps qu'il y est, si est 
ce que, depuis qu'il a esté appelé au lieu qu'il 
üent, il y a veu assez de choses pour en parler, 
tanguam suo jure; et néantmoins, ce n'est pas 
pour abaisser le beau zelle ne authorité de ceste 
compaignie. 

Seulement , j'admoneste et prie qu'elle en face 
ce qu'elle doibt; mais que ce soit avec quelque 
facon honneste pour plus aisément parvenir au 
bien qu'elle prétend par aultre chemin : luy qui 
parle a esté de mesme opinion que eulx , quand 
il estoit avec eulx. 

Depuis, il a cogneu que l'on proficteroit plus 
faisant aultrement ; veoit que si ceulx qui y sont 
estoient prez du roy, ilz changeroient leur opi- 
nion , non de laisser à bien faire, mais procéder 

90 HARANGUES. par remonstrances honnestes, sans y venir à 
bride avallée. | 

Ja voulu dire, voyant qu'ilz y péchent; et luy- 
mesme y à péché, pour avoir contredict les com- 
mandemens qui luy ont esté faicts, lesquelz il a 
fallu aprez passer par admonestement, leur a 
baillé ce qu'il a pris pour luy. 

Au demourant, prie cette compaignie vivré 
ensemble en paix. Elle est composée de grand 
nombre, jusqu'à six-vingts ou environ, et de 
grands personnaiges, et chascung a sa vertu et 
est doué de tel don qu il a pleu à Dieu luy 
distribuer. 

Ne faict doubte que, tous ensemble, ne facent 
une parfaicte compaignie; mais desire qu'ilz 
soient uniz et d'ung consentement. 

S'il y a discorde, dissension jusqu'à s'atta- 
cher pour les opinions, cela faict tort aux parties : 
homines sumus, libenter dissentimus ab is quos 
odimus. Telles contradictions viennent jusqu'à 
ceulx qui n'en peuvent mais, et en souffrent 
les pauvres parties. 

' Fault s'entr'aymer par ung bon accord; et si 
quelqu'ung a plus de scavoir et don de Dieu, 
le loue sans mespriser son compaignon. N'y a rien 
qui tant face mespriser une compagnie que d'estre 
en dissension. 

Le dict par les propoz quil en a ouy, non 

HARANGUES. 7 = QI qu'il ayt veu grandes dissensions. Admoneste 
chascung de penser plus à soy qu'à aultruy, 
à sophi manticá. 

C'est une erreur commune, nous regardons 
devant nous, et non derriére : commencons à 
nous, et chascung pense à ses faultes , à s'amen- 
der ; aprez, fraternellement, on pourra advertir 
aultruy'des siennes. Les Romains se saouloient 
assembler in templo Concordiæ. | 

Par là, monstrent qu'il fault estre d'accord; 
et in collegium àugurum, ung qui fust ennemy 
de l'aultre n'estoit receu. Si ceulx de ceste court 
le font, ilz feront bien. Vous estes instituez pour 
empescher les différends d'aultruy; comment le 
ferez-vous si premier n'appaisez et composez 
les vostres? Tous les jours viennent plainctes 
au roy des différends des judges : qui faict penser 
que ce soit profict? 

Àu regard des judges subalternes, on ne doict 
les mespriser ne aigrir, ou usurper ce qui leur 
est attribué par le roy, lequel, Dominus com- 
munis est. Est raisonnable qu'ilz portent hon- 
neur et révérence à ceste court, à la cognoissance 
supérieure et souveraine. Aussy ceste court doibt 
garder leur juridiction, et les punir, s'ilz faillent. 
Journellement viennent plainctes faictes par les 
présidiaulx et prévostz des mareschaulx : espére 
qu'ilz leur garderont leurs droicts et authoritez. 

92 HARANGUES. Quant au faict et administration de la justice, 
s'en rapportent à eulx. 

Aussy chascung a promis et juré garder les 
ordonnances dont il les prie. N'est raisonnable 
que les judges veuillent posse legibus, ne qu'ilz 
gardent les unes, les aultres non, à la volonté 
et plaisir. C'est mauvais exemple et confusion 
en la justice d'en garder les unes et non les 
aultres. 

Les subjectz qui s'attendent d'estre judgez par 
elles, les ont par escript devers eulx, et ne scavent 
pourquoy elles ne sont observées en leurs causes. 
S'il y en a aulcunes passées par usage, on trouve 
qu'elles ne sont utiles. Y a moyen de le remonstrer 
au roy, et les faire abroger par mesme authorité 
qu'elles ont esté faictes. 

Ne veulx particulariser, et ne scaurois dire 
quelles sont les ordonnances que la court ne 
garde ; si elles ne sont bonnes, le roy sera prompt 
à les réformer. Lesdictes ordonnances ne sont 
faictes pour le service du roy, aihs pour celuy 
de ses subjectz. 

Veult parler d'une chose encore que, mesme 
de son temps, il n'ayt veu, céans, avarice qui 
feust à blasmer , bien que les ungs estoient plus 
diligens et travaillans au rapport; mais le bruict 
et cry qu'il ouyt, est des procez jugez par com- 

HARANGUES. 93 
missaires qui sont permiz depuis quelque temps; 
scavoir est, des regnes de Charles VIII et 
Louis XII, en certains cas. 

Plaincte en feut faicte aux estatz derniers te- 
neus à Orléans, et feut ordonné qu'il n'y en au- 

roit plus. Toutesfois ces articles, et quelques 
aultres , ne feurent mis au cahyer, en espérance 
que ladicte court y mettroit ordre, qu'il n'y en 
auroit point, ou peu. | 

La prie garder cela qui y feut ordonné; car est 
chose fort honneste aux judges d'éviter ce blasme 
d'avarice, parce qu'il n'y en a point de plus grief. 

' Ne le dict sans cause : souvent on luy a de- 
mandé lettres pour annuller des arrests des pro- 
cez judgez par commissaires contre les ordon- 
nances anciennes et renouvellées, qu'il n'a vou- 
leu octroyer. 

Admoneste ladicte court d'elle-mesme garder 
lesdictes ordonnances. Y a plaincte des espices : 
a veu de son temps qu'elles n'estoient si grandes 
qu'elles sont à présent. Ce qu'il en dict est pour 
les clameurs qui en sont au regard de la forme 
des juges. 

Y a plaincte mesme de ceste grand'chambre; 
par le dernier réglement envoyé a esté pourveu: 
quand la partie scait que le président n'a poinct 
signé le dictum, elle n'estime luy estre faict 

94 HARANGUES. justice; mais le blasme comme questeur. Lesdicts 
présidens sont diligens, doibvent advoir l'oeil 
partout. 

N'y a excuse sur les absens, parce qu'ilz vien- 
nent ( doibvent venir) matin. Dadvantaige prie 
que les mercuriales soient teneues, et les ordon- 
nances observées. Ceux qui y fauldront soient 
fraternellement admonestez ; et , s'ilz ne veulent 
obéyr,que la mercuriale soit envoyée au roy. 

Quand à l'authorité de la court, sçait que 
aulcungs se plaignent qu'elle n'est comme elle. 
saouloit : à quoi il respondra que les subjectz 
et familiers des roys. ressemblent aux jectons, 
que l'on faict valoir autant que celuy qui les 
manie veult. Regardons seulement à la puissance 
des roys qui en donnent à qui leur plaist, et 
quelquefois à un petit compaignon sur ceulx qui 
en méritent davantaige: non pas à l'authorité, 
laquelle les roys ne peuvent donner , parce qu'elle 
yient ex opinione virtutis (1). 

Si ceulx de ceste compaignie la veulent, ilz 
en auront autant que leurs prédécesseurs, la 
conservant par mesme moyen qu'elle feut ac- 
quise par lesdicts prédécesseurs. Le pouvoir qu'ilz 

  (1) Le manuscrit de la Bibliothèque du Roi porte opi- 
nionis. C'est sans doute opinione qu'il fallait écrire. Les 
fautes de copistes sont malheureusement trés- fréquentes. 

HARANGUES. 99 ont du roy est aussi grand que ladicte court eust 
oncques. 

Il y a différence inter timorem et reverentiam. 
Nous craignons celuy qui a puissance sur nous, 
et plus quand il est mauvais; mais ne le révé- 
rons , s'il n'est bon et vertueux. Celuy qui disoit 
que le sénat romain luy avoit semblé estre 
consessus regum , par l’authorité et vrai hon- 
neur des sénateurs, qui lors estoient grands 
personnaiges, expérimentez en l'administration 
de la républicque , faicts d'armes et aultres actes 
vertueux. 

Depuis que aultres y entrérent, le pouvoir 
feut semblable, mais non l'estimation. Facent 
ceulx de ceste compaignie ce que leurs majeurs 
ont faict, et ilz n'auront moins d'authorité en- 
vers les subjectz du roy et les estrangiers, les- 
quelz lors volontairement y venoient compro- 
mettre et se soubmettre à la juridiction du par- 
lement. 

Et maintenant les subjectz la fuyent, tant la 
justice est vilipendée: le dict pour eulx et non 
pour luy qui en tient ung magistrat, Ilz y de- 
vroient penser, comme il est dit des prestres : 
Facti in opprobrium gentibus et in capitis com- 
motionem populis. 

A présent , l'on a délaissé la clameur qui estoit 
contre l'église, et crie-t-on contre la justice. 

96 HARANGUES. Pense que les judges, en partie, sont cause des 
guerres cwiles : quia addidére animos 'audaci- 
bus et improbis. Tout n’est pas encoré appaisé. 
Ya nouvelles de Provence et aultres lieux, où 
l'on faict autant de maulx que devant. 

Ayons en mémoire d’où nous sortons : Dieu 
nous garde d'y retourner! Ores que le roy soit 
majeur, il est jeune, les loyx ne peuvent ce que 
la nature apporte: Bellum extinctum est, sed 
magna religionis bella. Y a plusieurs qui ont 
pillé et massacré, ne demandant aultre chose 
quà y retourner. 

Prie ceste court ayder à conserver la paix, 
repoz et tranquillité du royaulme : qui n'oubliera 
le passé aura soin de l'advenir. Le mal se peult 
estendre ad annos multos et ad nostros posteros. 
Estraignons-là de tout nostre pouvoir : Mihi jam 
prope peracturæ vitæ cursus. Comme dict le 
poëte: 

Jam mihi parta quies, communi in limine portum... Et encore j'ay le soing de la postérité. Ceulx 
d'entre vous qui sont jeunes, ilz doibvent plus 
travailler, d'aultant que plus les touche. Vivez 
en paix, repoz et union, ainsi que Dieu le com- 
mande, et faictes vivre les aultres. 