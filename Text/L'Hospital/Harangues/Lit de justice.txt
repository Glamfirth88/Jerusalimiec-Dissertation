

AR AAA ARR 2708/08 8708708 8708787978 70A IRA ARAS ARE ARE ART ART 080878 A ES SS 8e LIT DE JUSTICE TENEU PAR LE ROY CHARLES IX, EN SA COURT DE PAR- 
LEMENT DE BOURDEAULX , LE 12 AVRIL 1564, AVANT 
PASQUES, ENSEMBLE LA HARANGUE QU'Y PRONONCA 
LE CHANCELIER L HOSPITAL. 
SG — - Lz»icz chancelier, aprés avoir salué le roy 
et s'estre mis en sa chaire, a dict(r): 

. Qu'aulcungs qui ont cy - devant teneu le lieu 
quil tient, ont consommé leurs propoz à loüer 
la justice , l'institution des parlemens et l'autho- 
rité d'iceulx , qui estoit une chose loüable ; mais 
qu'il diroit ce qui luy sembleroit propre et 
convenable à ce lieu , et qu'il y avoit de grands 
roys successeurs d'Alexandre; scavoir le roy des 
Épirotes et aultres Grecs , lesquelz ont eu guerre 
contre, et estant approchez prés le camp des 
Romains , marchérent en bataille ; ils eurent en- 
vie de les veoir, et à ces fins montérent en ung 
lieu éminent, où ils veirent marcher lesdicts 

  (1) Recueil de divers Mémoires , Harangues , etc. , publié 
chez Pierre Chevalier, à Paris. In - 4^, 1623, page 422 et 
suivantes. Et manuscrit de Dupuy : Bibliothéque du roi. 

106 HARANGUES. Romains en ung si bon équipaige et ordre , qu'ilz 
dirent incontinent : Voilà une armée qui marche, 
non à la barbare, mais à la grecque. 

Paulus Æmilius, aprés avoir vaincu les Ma- 
cédoniens, fist ung grand banquet, lequel il 
ordonna, et feit sa place au milieu, et disoit que 
c'estoit ung mesme art d'ordonner une armée 
comme ung festin. A pareille raison , s'il y avoit 
icy quelques estrangiers qui vissent cest ordre, 
ilz diroient que ce n'est point une court de bar- 
bares, comme ilz estoient anciennement en ce 
pays, mais une court de François. 

Les roys prédécesseurs n’ont esté imitateurs 
des Romains, et faict meilleurs plusieurs de leurs 
François, de faire. Et, adressant la parole au roy, 
a dict : 

Sire , il advient en ceste assistance, que, quand 
ung petit est approché auprès d'ung grand, il n'est 
plus rien. Votre présence honore ceste compai- 
gnie. Quand vous tenez vos graces le jour du 
vendredy , une fois l'an, que vos prédécesseurs 
avoient accoustumé tenir tous les vendredys, 
aulcungs de ceulx qui y assistent ne sont assiz; 
mais aprés que vous vacquez au faict de la justice, 
vous honorez tous ceulx qui y assistent , excep- 
tant la royne et Monsieur ; et pour ce, ilz sont 
assiz, comme les princes de votre sang , au-des- 
sous de votre parlement. 

HARANGUES. 107 Et quant à ceulx qui sont bas, ilz ont cest 
honneur que de judger avec vous. Sire, ce n'est 
pas assez que nous recevions honneur: ce n'est 
pas tout que la seule cérémonie, il en fault re- 
cevoir utilité et profict. 

Le premier, que l'on recevra donc de vous 
veoir ici en votre maison, ou vous donnez au- 
dience à ceulx qui vous demandent justice. L'on 
veoit votre vie , qui est la note de toute vertu et 
exemple à vos subjectz. 

Le second profict est que vous leur avez dé- 
claré que vous voulez vos ordonnances estre 
gardées, quelque chose que l'on souffle aux 
oreilles, que vous ne voulez ainsi, et y en a 
qui en font profict sous vous, dont vous estes 
plainct ; vous ne trompez aulcung, et ne voulez 
point faire aultrement que ce que vous avez 
déclaré par vos ordonnances. 

Et, adressant la parole à messieurs de la court 
et aux assistans, leur a dict, qu'ilz ne crussent 
point ce qui est hors l'ordonnance ; car le roy 
ne veult rien contre l'ordonnance. Il est vray 
quil y a des caz qu'il se réserve entre les or- 
donnances, lesquelles vous avez juré de garder, 
qui est le profict que vous debvez faire de sa 
veneue , et de ce qu'il vous a dict. Il y a beaucoup 
de profict d'admonester les chefs de la justice, 
qui sont les courts de parlemens. 

108 HARANGUES. Vous estes, messieurs, commiz à faire justice ; 
ne pensez pas qu'elle soit vostre; vous n'estes 
qu'en siéges empruntez. Il fault que vous la re- 
cognoissiez tenir du roy: selon ses ordonnances 
légitimes , vos Jugemens sont astricta legibus. 

Il fault que la loy soit sur les judges, non pas 
les judges sur la loy. Le roy est veneu en ce pays 
non pas pour veoir le monde, comme aulcungs 
disent, mais faire comme ung bon père de fa- 
mille, pour scavoir comme l'on vit chez soy, 
et s'informer avec ses serviteurs comme tout se 
porte. 

Il s'est enquiz de son peuple et de sa justice : 
ce ne sont pas contes, ce que je vous dis; je 
vous diray ce qui sera profictable. Il a trouvé 
beaucoup de faultes en ce parlement, lequel 
comme estant plus derniérement institué , car 
il y a cent et deux ans, vous avez moindre 
excuse de vous despartir et avoir oublié si tost 
les anciennes ordonnances; ce qui seroit excu- 
sable aux aultres parlemens qui sont en vieil- 
lesse : et toutesfois vous estes aussi desbauchez 
ou plus que les vieulx; par adventeure pis. 

Il y a icy beaucoup de gens de bien desquelz 
les opinions ne sont suyvies; elles ne poisent 
point , mais se comptent. J'ay ouy parler, dict-il , 
de beaucoup de meurtres, pilleries et forces pu- 
blicques commises en ce ressort. J'ay receu beau- 

A 

HARANGUES. 109 coup de plainctes de vos dissensions qui sont 
entre vous. +. 

Voicy une maison mal réglée ; c'est vous aul- 
tres qui fault que vous en rendiez compte. 
La première faulte est la désobéyssance que vous 
portez à votre roy : car encore que ses ordon- 
nances vous soient présentées, vous les gardez 
s’il vous plaist; et si vous avez des remonstrances 
à luy faire, faites les y au plus tost, et il les 
oyra. | 

Vous luy ostez sa puissance royale quand 
vous ne voulez obéyr à ses ordonnances royales, 
qui est pis que de luy oster son domaine. Je suis 
adverty que l'ordonnance faicte à la requeste 
des estats n'est point encoré publiée céans (1). 

Et , adressant la parole aux présidens et gens 
du roy , a dict: , 

Je parleray à cette heure à vous, présidens et 
gens du roy, qui debvez requerir et solliciter les 
publications des édicts et ordonnances du roy ; 
et vous, président, qui les debvez proposer; car 
vous estes président du roy en la court. 

Je suis aussi adverty que l'ordonnance de la 
justice n'est pas aussi publiée. J'en ay aussi mé- 

  (1) Ordonnance des états d'Orléans (1560). Voyez le 
1*' vol., page 128 et suiv.; et le texte annoté des Ordon- 
nances, 7° vol. 

LIO HARANGUES. moire de quelques aultres, desquelles je ne par- 
leray, pour n'estre si long. Je pense que vous 
cuidez estre. plus saiges que le roy; mais votre 
prudence est limitée pour judger les procez : ne 
vous estimez pas plus sages que le roy, la royne 
et son conseil. Il à acquiz la paix, et à présent 
il a la guerre entre luy et sa court de parlement. 

Marcus Varro, Romain, feut quelquefois en 
telle contestation que je suis à présent avec vous, 
qui vient bien à propoz en ce pays, qui est pays 
d'aulx et de monde, et disoit au sénat romain : 
Vos prédécesseurs sentoient aux aulx et oignons; 
mais ils avoient l'estomac bon et l'haleine bonne. 

Aussy vos prédécesseurs avoient bon sens et 
entendement, et n'estoient si affectez que l'on 
est aujourd'huy ; mais ilz estoient plus saiges: 
faictes que vous soyez comme eulx, et le roy vous 
traictera comme il les traictoit. 

Horace faict une comparaison , qu’il fault ma- 
nier ung cheval doulcement, et qu'il ne lui fault 
poinct apprendre à ruer ; car, quand on le fasche, 
il rue par trop : aussy, vous aultres, ne faictes 
poinct que vostre roy rue contre vous. 

Je scays bien qu'il y en a d'entre vous qui 
disent: Ce n'est pas le roy qui faict cela; et encore 
qu'il soit défendeu de révéler les secrets, si n'est- 
ce pas pourtant trop mal faict de rapporter cela. 
Vous méprisez la royne et le conseil du roy. 

HARANGUES. III Je veois que vous estimez tant vos arrests, 
que vous les mettez pardessus les ordonnances, 
lesquelles, aprés que vous les avez reçues, vous 
les interprétez comme il vous plaist : ce n'est pas 
à vous d'interpréter l'ordonnance, c'est au roy 
seul; mesme les ordonnances qui concernent 
le bien public. 

Je suis adverty qu'il y a ung procez party sur 
une ordonnance qui est la plus claire du monde. 
J'ay cest honneur de luy estre chef de sa justice; 
mais je serois bien marry de luy faire une inter- 
prétation de ses ordonnances, de moy - méme, 
et sans luy en communiquer. J'ay esté président 
en la chambre des comptes ; mais quand on vou- 
loit mectre en délibération une chose contraire 
à l'ordonnance , je ne le permettois point: aussy 
vous aultres, présidens, ne le debvez pas faire. 

Voilà ce que je vous dis pour le peu d'obéys- 
sance vostre; et le mal vient que vous estes en 
vous partys (divisés), et y a des factions : je ne 
veulx pas dire que cela soyt à judger les procez : 
ce ne sont pas ligues et associations dont vous 
a parlé le roy. J'ay veu vos registres, et trouvé 
que quelquesfois vous venez aux injures, et 
presque à vous battre. 

Je regarde aussy que vous ne  taschez pas à 
garder vostre authorité , que vous debvez garder 
pour estre révérez, et non poinct craincts. Vous 

112 HARANGUES. menacez les genz de vos judgemens; c'est ung 
mal commun en tous estats, excepté le roy, qui 
n'est servy que comme il plaist à ses subjects. 

Il y a des gouverneurs qui se font craindre avec 
des archers, d'aultres qui menacent les judges de 
les tuer, et de leur faire faire le procez, s'ilz ne 
font ce qu'ilz veulent. Il y en a, de la court, que 
quand ils ont des procez, ils usent de grandes 
forces. | 

Il y en à aussy qui sont grandement scanda- 
lisez de faire des mariages par force , et quand 
on &cait quelque héritière, quand et quand, c'est 
pour monsieur le conseiller; on passe oultre, . 
nonobstant les inhibitions. Je ne nommeray pas 
ceulx qui en sont chargez à présent; mais si 
vous voulez communiquer avec moy, je les 
vous nommeray. | 

Il en y a aussy d'entre vous, lesquelz, pendant 
ces troubles, se sont faicts capitaines ; les aultres 
commissaires des vivres: ce sont genz qui ne sca- 
vent faire leurs estats , et se mettent à faire ceulx 
des aultres. Je veois aussy de plusieurs, forces et 
meurtres qui se commettent en ce ressort ; jl en 
y à quand et quand aulcungs qui les veulent 
excuser, disant : C'estoit ung meschant homme ; 
mais il n'appartient à aulcung de tuer, encore 
qu'il tue ung méchant homme; mais il en fault 
laisser faire à la justice. 

HARANGUES. 113 À Rome, avant les guerres civiles de Marius, 
Sylla, César, Pompée et Antonius, il y eut une 
sédition, parce que Tiberius Gracchus tua ung 
aultre sénateur meschant ; et feut dict, dez lors, 
que c'estoit le commencement que le sang des 
citoyens feut respandeu, et, depuis, le plus fort 
tuoit le plus foible. 

Il ne fault jamais défendre ung | meurtre faict 
de voye et de faict. 2 

; Messieurs, je crains qu'il y ayt céans de l'ava- 
rice ; car l'on dict qu'il en y a qui prennent, et 
pour faire bailler des audiences et aultrement : 
par ce, ayez les mains nettes. Mais l'on dict, l'on 
prend des groz présens à la court, et que les groz 
larrons sont in aulá. Il n'est pas bien faict ny là, 
ne icy. 

Nous nous en debvons tous garder, et ceulx 
qui sont prés du roy, et ceulx qui sont icy. L'on 
veoit ung petit larron puny : celuy qui ne faict 
qu'ung meurtre, pendeu ; et celuy qui en a faict 
plusieurs en assemblées et congrégations illicites, 
pardonné, voire estimé avoir bien faict. Prenez 
exemple à vostre roy; lui a-t-on ouy dire ja- 
mais : Je feray pendre cestuy-cy , je feray mourir 
cestuy-là, sans qu'il l'ayt mérité? 

Dieu luy fasse la grace que luy , qui est jeune, 
puisse subvenir à toutes ses faultes. Nous sommes 

2. 8 

[i 

114 HARANGUES. dépravez; ; nous ne craignons plus : veoire, l'on 
crainct plus les gouverneurs que le roy. 

Il n'y a pas ung seigneur de ce ressort qui n'ayt 
son chancelier en ceste court, contre les ordon- 
nances du roy, et estes magni protogata (1). 
Vous faictes des procez de commissaires, telz que 
vous voulez : vous vous en estiez absteneus ; mais 
aprés vous les reprinstes de plus grand appétit 
qu'auparavant, qui est la cause que vous n'avez 
pas vouleu recevoir les ordonnances de la justice ; 
et sy au bout de l'an vous n'en estes guéres plus 
riches. 

Il y a une aultre chose que l'on m'a dict, qu'il 
en y a, céans , qui baillent leur argent à intérest 
aux marchands, et ceulx-là debvroient laisser 
leurs robbes, et se faire marchands: par adven- 
ture, ilz feroient mieulx ; car, aujourd'huy, il n'y 
a chose qui gaste tant la marchandise , que la 
trop grande communication des genz de robbe 
longue : car, dés qu'ung marchand a de quoy , il 
fault qu'il fasse son filz advocat ou conseiller. 
D'ambition, vous en estes garnis. 

Soyez ambitieux de la grace du roy, et non 
des aultres. L'on dict que ceulx de Tholose (Tou- 
louse) sont trop graves, ceulx de Bourdeaux trop 
familiers; et encore qu'il y ayt vice en l'ung et en 

  (x) Sans doute pour protogati. 

HARANGUES. 115 l'aultre, toutesfois je louerois plus la trop grande 
gravité de ceulx de Tholose, que la trop grande 
familiarité de ceux de Bourdeaulx ; et serois plus- 
tost de l'opinion de celuy qui renonceroit à toutes 
amitiez , que de Thémistocle, qui disoit qu'il ai- 
moit mieulx quitter le magistrat que les amitiez. 

Gardez ce que vous dict vostre jurisconsulte, 
d'avoir faciles aditus; mais gardez-vous d'ad- 
mettre les parties, et les aultres de vostre ressort 
à familiarité trop grande, et n'en usez poinct 
comme vous en avez maulvais bruit. 

Vous estes aussy timides et crainctifs ; et 
m'estant informé pourquoy telles choses et telles 
-n’estoient faictes, l'on me répondit, non pas ung 
d'entre vous, mais cinq ou six : Nous n'oserions 
le faire. Et qui est-ce qui vous puisse faire force 
dont le roy ne vous puisse garder? 

Pourquoy crainct-on les lieutenans du roy 
et les seigneurs forts du ressort? Le roy leur 
baille leur garde pour en abuser; et, à vray 
dire, ceste facon de gardes est une maulvaise 
chose, et commencement de tyrannie. 

L'on a veu ci-devant aller ung simple sergent 
avec sa gaule blanche partout le ressort; et, à 
présent, ne sont que forces. Je croys que les- 
dicts lieutenans n'abusent pas de leurs gardes ; 
mais vous, qui vous excusez sur cela, le debvez- 
vous dire ? 

8. 

116 |  HARANGUES. Vous n'avez plus d'excuses sur cela : aussy 
n 'entreprenez pas sur eux. 

J'ai veu vos registres, et trouvay que, tantost 
vient ung advocat d'ung costé, et tantost ung 
jurat(1) d'aultre costé : c'est leur charge de se 
mesler de la police, et non poinct des affaires 
d'estat. 

Il y en a aussy , céans , qui sont joueurs , pares- 
seux, et qui ne servent d'ung demy an, aulcunes 
foys d'ung an, et toutesfoys signent leurs de- 
bentur, et certifient avoir servy. Ung conseiller 
de Paris ayant asseuré d'avoir servy trois jours 

qu'il n'avoit servy, a esté cy devant condamné 
en grosses amendes, et suspendeu de son estat. 

Et, pour conclusion, a dict : 

Voicy la maison du roy et de sa justice; le 
roy vous la baillée en garde: gardez-la à la 
descharge de sa conscience; ne craignez rien , 
car Dieu et le roy yous maintiendront: et quand 
lon vous verra forts, et non poinct lasches, 
aulcung ne vous osera assaillir ; et si vous faictes, 
messieurs, ce que le roy vous a commandé, oultre 
la récompense que vous attendez de Dieu, le roy 
vous récompensera. Si vous faictes aultrement, 
vous aurez à crier : Templum Domini; car tout 
le ruynera. Je serois marry que cela advinst; car 

  (x) Officier municipal. - 

HARANGUES. 117 je suis de vostre corps. Finablement, croyez que 
vous n'eustes jamais roy plus sévère contre les 
maulvais , ny plus benin à l'endroict des bons. 
Le premier président prononca une longue 
harangue sur l'autorité de la justice. Les portes 
de l'audience furent ensuite ouvertes au public, 
et le chancelier fit appeler la premiéré cause à 
juger. 

Les plaidoiries finies, il recueillit les opinions 
des membres du grand conseil et du conseil privé, 
des chevaliers de l'ordre, des présidents du par- 
lement. Il se couvrit, reprit sa place, et il pro- 
nonca, que le roi ordonnait que, dans le délai 
de trois jours, les parties remettraient au greffe 
leurs moyens et piéces, et conclusions, pour, le 
tout vu, étre ordonné comme de raison. 

C'est ce qu'on appelle, dans le style des cours 
et tribunaux du midi de la France, appointer 
au conseil et en droit, ou mettre le jugement 
d'une cause en délibéné. 

Je ferai remarquer que l'Hospital ne manquait 
jamais de faire appeler et plaider une cause dans 
les parlements, quand le roi était présent, pour 
se conformer à l'antique tradition, qui confère 
au roi le droit de rendre la justice. 

C'est ainsi que nous l'avons vu procéder aux 