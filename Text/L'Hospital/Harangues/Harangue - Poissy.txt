

PROPOSITION ET HARANGUE FAICTE PAR MONSIEUR LE CHANCELIER DE FRANCE, SUR 
LE FAICT DE LA RELIGION, EN LA VILLE DE POISSY, 
A L'ASSEMBLÉE DES PRÉLATS DE FRANCE DERNIÈRE- 
MENT FAICTE AUDICT LIEU. 
L, question de la religion est de telle impor- 
tance, qu'il est besoing qu'on y procède avec la 
plus meure délibération que faire se pourra, 
sans qu'on soyt transporté d'aultre affection par- 
ticuliére : ains conduict seulement d'ung sainct 
désir d'ycelle décider au salut des hommes et de 
la tranquillité publicque. 

À ceste cause, toutes les fois que l'on déli- 
bére d'appaiser les différendz subveneus pour le 
faict de la religion, entre aultres choses qui 
doibvent estre observées, ycelle est la principale 
qu'on use de toute doulceur et bénignité. Afin 
que ceulx qui seront en erreur puissent rece- 
voir instruction, à laquelle il n'y a rien si con- 
traire que la force et violence, suivant le dict 
de saint Augustin, qui dict que c'est une dih- 

470 HARANGUES. ^ gence plus griefve que profitable de contraindre 
les hommes sans les enseigner. 

Et de faict, nous avons veu de nostre temps, 
depuis que le nombre de ceulx qui se seroient 
soustraitz de l'obéyssance du pape, a commencé 
de multiplier en ce royaulme , que combien 
qu'il n'y avoyt de rigueur qu'on ne les ayt faict 
passer l'espace de trois ans, si est-ce que cela 
n'a de rien servy pour exterminer ou moindrir 
le nombre, lequel au contraire est tellement 
augmenté , que, nonobstant toutes peines, il est 
aujourd'huy infiny. 

Ce qui nous doibt maintenant servir de bon 
advertissement, qu'il est besoing de garder ung 
aultre moyen, si on veult mestre une bonne 
paix en ce royaulme. 

Et pourtant, sl est question de donner ung 
bon adviz au roy sur ce faict, il fault commen- 
cer par là; à scavoir de adoulcir les rigueurs 
passées pour le regard de ceulx qui se sont 
reculés en ung ordre qu'on appelle Féglise, 
ayant une confession de foy commune en ce 
pour les raisons et considérations qui s'ensuy- 
vent. 

Premiérement, c'est une chose convenable au 
debvoir et office du roy, d'aymer et procurer non- 
seulement la prospérité extérieure de ses sub- 
Jectz, mais principalement le salut de leurs ames 

HARANGUES. Á7t 
et paix en leur conscience ; or la conscience est 
de telle nature qu'elle ne peult estre forcée , mais 
doibt estre enseignée, et n'estre point domptée 
ny violée, mais persuadée par vrayes et suffi- 
Santes raisons; et mesme la foy seule estre con- 
traincte , elle n'est plus la foy. 

Or, si ceulx qui ont laissé les cérémonies an- 
ciennes estoient teneus en force avant la réso- 
lution d'ung bon concile ou assemblée, seroit 
faulser leur conscience; par quoy en tel endroict 
n'est il pas nécessaire d'user des moyens pour 
les enseigner. Et ce qui nous doibt ezmouvoir 
davantaige , c'est l'offre de ceulx qu'on appelle 
évangélistes , lesquelz ont tousjours offert d'eulx 
assujettir à la parole de Dieu , laquelle ilz disent 
recognoistre par la seule règle de vérité, et ont 
tousjours demandé estre oys en ladicte deífense , 
mesmes aujourd'huy le demandent par une re- 
queste présentée au roy. 

Et pourtant ce seroit mal de n'enseigner ceulx 
qu'on estime avoir besoing d'instruction, et que 
mesmement s'efforcent et soubmettent la rece- 
voir par la parole de Dieu, et semblablement 
les tenir pour hérétiques, sinon que par leurs 
disputes en démoureront convaincuz. 

Et quant à ceulx qu'on a accoustumé d'allé- 
guer qu'il ne fault plus disputer des choses dé- 
terminées par les aultres conciles, cela n'est 

472 HARANGUES. suffisant pour instruire les ignorantz, et semble 
que si une chose est bonne, elle n'empire point 
pour estre traictée et confirmée plusieurs fois. 

Si elle est mauvaise, elle se peult par ce moyen 
amender, et de faict, les anciens en ont ainsy 
usé, ne faisant difficulté de confirmer une bonne 
doctrine par plusieurs conciles, et par yceulx 
mesmes corriger la chose mauvaise surveneue à 
l'église. 

L'hérésie d'Arrius n'a pas seulement esté con- 
vaincue et condamnée par le concile de Nice (1), 
et par yceluy éclaircie la saincte doctrine de la 
Trinité, mais aussi par le concile de Constanti- 
nople et aultres, combien que ladicte hérésie 
eust esté confutée audict concile de Nice par 
l'adviz de trois cent trente-huit évesques et da- 
vantage, puisque le pape a aujourd'huy publié 
le concile pour mesme faict; il semble que la- 
dicte allégation n'a plus lieu. 

Sur quoy est besoing aussi de considérer que 
lesdictz évangélistes ne pourroient estre con- 
vaincuz d'hérésie manifeste , selon les anciennes 
coustumes, attendeu qu'ilz ne sont ny maco- 
mistes , manichéens, ny arriens, ou aultres sem- 
blables , mais receoivent l'escriture saincte, le 
symbole des apostres ou les quatre principaulx 

    (1) Nicée, 

HARANGUES. 475 conciles, et la confession par eulx dressée; et 
tout leur différend est en cela qu'ilz veulent 
aujourd'huy que l'église soyt réformée en la fa- 
con de la primitive. 

Cependant ilz croyent en Dieu, la Trinité, 
confessant la saincte escriture, ne cherchent 
d'aultre salut qu'en Dieu Jésus - Christ. 

Et est merveilleux qu'on a veu par cy-devant, 
en la mort de plusieurz d'entre eulx , exécutez 
pour la religion, une conscience admirable et 
une voye plus que humaine, par laquelle ilz sur- 
passoient les frayeurs et appréhensions de la 
mort; mais chantant au milieu des flammes, in- 
voquant à haute voix le nom de nostre Seigneur 
Jésus - Christ: et en quelque partie qu'on l'inter- 
préte, si est- ce qu'il appert clairement par cela 
que telles genz sont résoleus et persuadez qu'ilz 
tiennent une bonne doctrine, et ne sont comme 
plusieurs séditieux qui ont mauvaise conscience, 
et contre le témoignaige d'ycelle taschent néant- 
moins à empoisonner le peuple de leurs erreurs; 
et pourtant ne fault procéder contre les ungs 
comme on faict contre les aultres. 

Pour lesquelles choses il appert que s'il plaist 
à la majesté du roy d'avoir soing de la conscience 
et salut de ses subjectz, comme il est tres -rai- 
sonnable, il doibt user de moyen doulx, paisible 
et propre; à quoy il fault adjouster la considé- 

474 HARANGUES. 
ration du service du roy et repoz de son 
peuple. 

Auxquelles choses, st on a bien esgard, comme 
il appartient, on trouvera quil est du tout né- 
cessaire de choisir la plus doulce et bénigne 
voye qu'il sera possible pour appaiser lesdictz 
différendz; car le nombre desdictz évangélistes 
est si grand aujourd'huy, et si amplement par- 
tout ce royaulme, est composé de si grandz et 
notables personnes, qu'il seroit non-seulement 
malaisé, mais du tout quasy impossible d'arra- 
cher une chose qui a tant et si profonde ra- 
cine. 

Et quand cela se pourroit faire par le moyen 
de l'espée, ce seroit autant diminuer les forces, 
attendu que la pluspart des évangélistes sont 
genz de faict et nobles, lesquelz, comme chas- 
cung sçait, servent de colonnes au roy, sur les- 
quelz son aucthorité est principalement appuyée. 
En fault néantmoins considérer l'accord et intel- 
ligence qui est entre lesdictz évangélistes, leur 
ordre et discipline, par laquelle, combien qu'ilz 
soyent espars jusqu'aux plus lointaines provinces 
de ce royaulme, néantmoins sont tous d'une 
volonté et mesme propoz, qui est une chose 
admirable, comme se veoit à l'oeil aujourd'huy 
par la requeste et profession de foy présentée 
au roy de leur part, ayant envoyé en court cer- 

HARANGUES. 472 
tains personnages par eux députés (t), ayant 
procuration pour le faire. 

Il y a plus, car combien que la rigueur fust 
louable en cest endroict, si n'est elle néant- 
moins utile en ce temps que le roy est en bas 
aage, et qu'il y a des querelles, mesme entre 
les grandz ( peult-estre), qui s'enflammeroient 
par une telle occasion ouvertement; qui seroit 
chose préjudiciable. 

Davantaige, les évangélistes n'ignorent pas que 
la pluspart des priuces de ce royaulme, en ceste 
derniére assemblée des estats (2), ont requiz 
beaucoup de choses en leur faveur; par quoy, 
sil se faict ordonnance au contraire, il est à 
craindre que les plus vaillantz d'entre eulx se 
battent de la vérité d'ycelle, et taschent à re- 

  (1) La plus étendue fut présentée par Jean Calvin, au 
nom des églises du royaume de France, pendant la guerre, 
à l'empereur, et aux états d'Allemagne, assemblés à Franc- 
fort pour l'élection du roi des Romains. 

Deux autres furent publiées lors du colloque de Poissy, 
et parurent dans le livre VII des Commentaires du prési- 
dent de La Place sur l'état de la religion et de la république. 
Celle de Théodore de Bése , au méme colloque. 

(2) Les états d'Orléans, continués à Pontoise, et trans- 
férés à Saint-Germain - en - Laye, dont la session avait éte 
close le 31 août 1561, sans ajournenient fixe. 

476 HARANGUES. muer mesnage, soubz prétexte du bas aage du 
du roy et aucthorité des estatz. 

Chascung scait quelle ruyne cela tireroit aprés 
soy-mesmes , ez grandz affaires desquelz il est 
maintenant. À cela s'est veu que depuis quelque 
temps lesdictz évangélistes ont résisté par force 
et vigilance à l'oppression du peuple, qui ne 
sestoit guére veu auparavant. 

Oultre, plus y avoit une perte au royaulme, 
qu'on ne scauroit estimer; car, à cause des pour- 
suytes que l'on feroit, plusieurs seroient con- 
trainctz s'en aller; et par ce moyen, le domayne 
appauvry du bien qu'ilz emporteroient avec 
eulx, et principalement les desgarnissements de 
plusieurs genz d'esprit qui pourroient grande- 
ment servir à la république. 

Quant à leurs assemblées, il ne les fault point 
séparer de leur religion; car ilz croyent que Ja 
parole de Dieu les oblige estroictement de s'as- 
sembler pour oyr la prédication de l'Évangile, 
et participer aux sacrementz, et tiennent cela 
pour un article de foy. 

Tellement que pour leur deffendre, ilz ne s'en 
abstiendront pourtant, tout ainsy qu'on ne les a 
jamais peu faire despartir de leur religion , et 
est vraysemblable qu'ilz endureront plus tost 
cent mille maulx, que d'estre privez de leurs as- 
semblées, lesquelles on a veu par expérience, 

HARANGUES. 477 nonobstant les esdicts des feuz roys Henry et 
Francois , n'avoir cessé. 

Joinct aussi qu'il ne se trouvera pas que les 
assemblées soyent séditieuses, mais au con- 
traire. 

Et est appareu qu'en ycelles on prie Dieu pour 
le roy, pour les judges de son royaume et pour 
tous les hommes, et est une chose fort contraire 
au prince de rendre son peuple sans forme de 
religion et exercice d'ycelle. Car de là provien- 
droient les athéismes , rébellions et aultres in- 
convénientz qui n'adviendront quand les hom- 
mes sont réglez par quelque discipline; et ne 
fault persuader que les menaces seules puissent 
bien ployer les coeurs des subjectz à l'obéyssance 
de leur prjnce, s'il ne s'entend en eulx que Dieu 
les auroit à ce obligez; et par ce moyen ren- 
dront tousjours à leur prince une obéyssance 
d'aultant plus durable qu'elle sera prompte et 
volontaire. 

Et puisque les évangélistes ont si bonne opi- 
nion des roys, comme ilz protestent mesme par 
leur commune profession de foy au dernier ar- 
ticle, il est trés-équitable, par bon traitement 
et doulceur, les contenir en ceste bonne et 
saincte opinion. 

On peult aussy considérer que la pluspart des 
yoisinz de ce royaume, comme Anglois , Écos- 

478 HARANGUES. sois et Suisses, ayant mesme religion que les- 
dicts évangélistes, seront totalement aliénez du 
roy, si les poursuytes contre ceulx de ladicte 
religion ne cessent ; et y auroit danger que telle 
division les faict plus avant entreprendre contre 
ce royaulme. 

Et si on use de doulceur, tous les susdicts 
inconvénientz seront ostez, et ne se trouvera 
aucung malcontent. Avecque, le roy demourera 
tousjours obéy, le peuple en repoz, et les ecclé- 
siasticques et leurs bienz, auxquelz ces évangé- 
listes ont souvent déclaré ne prétendre aulcune 
chose ; et de ceste doulceur doibt réluyre quel- 
que bonne espérance. 

Mais d’aultre part, à sçaveoir continuant les 
rigueurz, l'on n'y peult veoir que ténèbres et 
confusions horribles. | | 

La conclusion donc est que despuis qu'il 
semble pour le mieulx qu'on y doibt procéder 
doulcement, et mettre fin aux poursuytes ac- 
coustumées, tant pour le repoz de la conscience 
des subjects du roy que pour le bien de son 
service : il est besoing en attendre plus ample 
résolution par bon concile, ne se formalisant 
contre les évangélistes, et avoir seulement l'œil 
qu'il n’y ait aulcune sédition , et empescher les 
esmeutes du peuple, seule cause des séditions, 
et par ce moyen entretenir les subjects du roy 

HARANGUES. 479 en paix et en son obéyssance. Et si nonobstant 
lesdictes considérations, l’on veult passer oultre 
au jugement de ceste cause , il semble qu'il n'est 
aulcunement convenaible y asseoir jugement 
avant que lesdicts évangélistes soyent oys; et 
pourtant sera bon , avant toute chose, supplier 
le roy leur donner leurs accez pour pouvoir 
débastre leur affaire et liquider le bon droict 
qu'ilz prétendent estre de leur costé, sans qu'il 
puisse advenir aulcung dommaige à ceulx qui 
auront la charge de ce faire, et le tout fidéle- 
ment rédigez par escrit; le roy avec sa mere 
délibéreront, et pourra ordonner, comme il 
verra estre convenable et expédient pour la 
gloire de Dieu et de son service. 